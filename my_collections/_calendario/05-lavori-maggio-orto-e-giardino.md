---
title: "Maggio nell'orto e in giardino"
excerpt: "I principali lavori in giardino in maggio, l’orto è nel pieno dell’attività e si iniziano a raccogliere i primi ortaggi seminati nei mesi precedenti."
image: /img/calendario/maggio.png
date: 2019-01-01T05:05:00+00:00
last_modified_at: 2019-11-27
---
## Nel giardino
Continua il momento favorevole per la
**messa a dimora di piante, arbusti
e tutti i tipi di fiori**, anche in bulbo.
Concimare le aiuole e se necessario
intervenire con **trattamenti contro
insetti, afidi e pidocchi**, che in questo
periodo possono arrecare danni. Si
possono portare all’esterno ed in luoghi
ombreggiati anche le piante di casa e si
possono rinvasare.

## Nel prato
Procedere con le normali operazioni di taglio per i prati esistenti, con concimazione
di mantenimento ed annaffiatura.
È **uno dei mesi ideali per la semina dei nuovi tappeti erbosi**.

## In cantina
**Imbottigliare** i vini
rossi e i vini bianchi, controllandone
prima lo stato di salute ed
effettuando o un travaso o meglio una
filtrazione. Cominciano anche i primi
trattamenti nei vigneti.

## Nell'orto
In questo mese l’orto è nel pieno dell’attività, si semina
direttamente nel terreno all’aperto e si iniziano a raccogliere i primi ortaggi
seminati nei mesi precedenti, come ravanelli, lattughe, cicorie, spinaci ecc..

Per completare il nostro orto sia dal punto di vista estetico che funzionale,
si possono seminare tra le file, lungo le
file o ai bordi dell’orto dei **fiori**.
Questi ultimi andrebbero scelti in modo che,
oltre ad abbellire l’orto, **possano aiutare
ad allontanare insetti dannosi** o ad
attirare insetti utili. Le varietà consigliate
sono **lavanda**, **tagete** e **menta**.

Altri lavori del mese sono il **diradamento**,
in particolar modo di **cetrioli, zucchini,
meloni e angurie** per chi li avesse
seminati direttamente all’aperto.
Per quanto riguarda i **pomodori** si possono
aiutare a produrre più frutti eliminando
le femminelle, ovvero i germogli che
si formano all’ascella delle foglie.

È sempre importante continuare ad eliminare le erbe infestanti.

Le serre devono essere ombreggiate e tenute
aperte, così come i tunnel. Sarebbe
inoltre opportuno **sostituire il telo
coprente con rete antigrandine**.

Con le temperature di questo periodo diventa
molto importante **tenere controllati gli
insetti dannosi e i funghi**, soprattutto
l’**oidio**, ed intervenire se necessario con
fitofarmaci rispettando scrupolosamente
le indicazioni riportate in etichetta.

### Questo Mese Si Semina
BASILICO

*ciclo di vegetazione 4 mesi*

BIETA

*ciclo di vegetazione 4 mesi*

CAROTA

*ciclo di vegetazione 5 mesi*

CETRIOLO

*ciclo di vegetazione 5 mesi*

CICORIA

*ciclo di vegetazione 5 mesi*

FINOCCHIO

*ciclo di vegetazione 5 mesi*

INDIVIA

*ciclo di vegetazione 6 mesi*

LATTUGA

*ciclo di vegetazione 5 mesi*

PORRO

*ciclo di vegetazione 7 mesi*

PREZZEMOLO

*ciclo di vegetazione 5 mesi*

SCAROLA

*ciclo di vegetazione 5 mesi*

SEDANO

*ciclo di vegetazione 6 mesi*

VALERIANA

*ciclo di vegetazione 5 mesi*

ZUCCHINO

*ciclo di vegetazione 4 mesi*

### Questo Mese Si Raccoglie
LATTUGA

PISELLO

SPINACIO

### La Rotazione degli Ortaggi per Piccoli Orti Familiari
La rotazione consiste nell’**alternare** nello stesso pezzo di terreno la coltivazione di **ortaggi diversi**. In questo modo **si evitavano le conseguenze negative della monocoltura**: impoverimento del suolo, proliferazione di parassiti, malerbe ecc.

## Download

<p><strong>Scarica la <a href="/download/la-rotazione-degli-ortaggi-per-piccoli-orti-familiari.pdf" download="rotazioneOrtaggi.pdf" title="La Rotazione degli Ortaggi per Piccoli Orti Familiari">tabella delle rotazioni e associazioni degli ortaggi</a> in formato PDF.</strong></p>
