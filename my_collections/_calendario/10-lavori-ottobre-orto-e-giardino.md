---
title: "Ottobre nell'orto e in giardino"
excerpt: "I lavori da compiere in giardino, nel frutteto e nell'orto in ottobre: funghi e insetti da questo mese fino al ritorno della primavera non sono più un problema."
image: /img/calendario/ottobre.png
date: 2019-01-01T05:10:00+00:00
last_modified_at: 2019-11-27
---
## Nel giardino
Estirpare le piante ed i fiori che iniziano a risentire
della stagione autunnale e **mettere a dimora i bulbi a fioritura primaverile**.
Lavorare il terreno delle aiuole e pulirle
dalle foglie secche che cominciano a cadere.

## Nel prato
Tosare regolarmente il tappeto erboso ed annaffiare quando necessario.
**Concimare abbondantemente** per preparare il prato ad affrontare la stagione fredda.

**Periodo ottimo per la semina di tutti i tappeti erbosi.**

## In cantina
**Travasare il mosto** ottenuto con la vendemmia nel mese precedente e
controllarne lo stato di salute con eventuali analisi.
**Vendemmiare le uve tardive** e controllarne il grado zuccherino.
Procedere con le normali operazioni di cantina.

## Nell'orto
Ad ottobre con il calo delle temperature e la riduzione delle ore di luce,
inizia il periodo autunnale e i lavori nell’orto si riducono molto.

Le lavorazioni di questo mese riguardano il terreno, dove si
**distribuisce letame uniformemente sulla superficie e poi si procede con
la vangatura** per interrare il tutto.

Si estirpano gli ultimi ortaggi di produzione estiva in modo che nel nostro orto
rimangano solo gli ortaggi di produzione autunno/invernale.

È il periodo di maggior raccolta per il **finocchio**.

È bene tenere aperti durante il giorno tunnel e serre.
Funghi e insetti da questo mese fino al ritorno della primavera non sono
più un problema.
Prestare attenzione solo ai cavoli in quanto la larva della
**cavolaia**, aiutata da temperature miti, può rimanere attiva fino a novembre.

### Questo Mese Si Semina

CICORIA

*ciclo di vegetazione 5 mesi*

FAVA

*ciclo di vegetazione 4 mesi*

### Questo Mese Si Raccoglie
BIETA

CAROTA

CETRIOLO

FAGIOLO

FINOCCHIO

INDIVIA

LATTUGA

PORRO

RAVANELLO

SCAROLA

SEDANO

SPINACIO

VALERIANA

### La Rotazione degli Ortaggi per Piccoli Orti Familiari
La rotazione consiste nell’**alternare** nello stesso pezzo di terreno la coltivazione di **ortaggi diversi**. In questo modo **si evitavano le conseguenze negative della monocoltura**: impoverimento del suolo, proliferazione di parassiti, malerbe ecc.

## Download

<p><strong>Scarica la <a href="/download/la-rotazione-degli-ortaggi-per-piccoli-orti-familiari.pdf" download="rotazioneOrtaggi.pdf" title="La Rotazione degli Ortaggi per Piccoli Orti Familiari">tabella delle rotazioni e associazioni degli ortaggi</a> in formato PDF.</strong></p>
