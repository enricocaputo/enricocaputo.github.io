---
title: "Tosaerba a batteria contro motore a scoppio: quale scegliere?"
excerpt: "Hai mai sentito parlare dei rasaerba a cuscino d'aria e senza ruote? Conosci i tosaerba elicoidali e la differenza tra una batteria da 18v e 50v?"
image: /img/blog/tagliaerba/sceglere-rasaerba.jpg
image_featured: true
last_modified_at: 2022-02-14T8:00
---

## Tosaerba elettrici 230 Volt
Vi anticipo che personalmente non amo i **tosaerba elettrici con il cavo di prolunga**. Li trovo scomodi, poco potenti, e quando si rompono si devono buttare nell'indifferenziata tra i rifiuti ingombranti. Per contro, sono economici, leggeri e poco ingombranti. Tutto sommato se non volete spendere molto e avete un prato di dimensioni modeste potrebbero rappresentare una buona soluzione.

## Il tagliaerba super ecologico
La scelta più economica ed ecologica è sicuramente un **tosaerba elicoidale a spinta**. Leggero, pratico, poco ingombrante e il risultato sarà un taglio erba davvero invidiabile. Inoltre, vi terrete in forma!

## Tagliaerba e trattorino a batteria
I tagliaerba alimentati da batterie al litio sono la novità degli ultimi anni e per i giardini di medie e piccole dimensioni li consiglio. Però le batterie al litio non si trovano a buon mercato e in fatto di inquinamento lo smaltimento delle batterie esauste rappresenta un'incognita, addirittura un'ipoteca sull'ambiente che lasceremo in eredità alle generazioni future.

Sono più comodi dei taglierba con filo e decisamente meno rumorosi dei tradizionali motori a scoppio. Per contro l'autonomia è molto limitata. I modelli con trazione semovente assorbono l'energia delle batterie in men che non si dica ma anche i modelli a spinta **hanno una autonomia molto limitata**, spesso meno di mezz'ora.

Attualmente l'offerta di trattorini a batteria è limitata, i prezzi sono esorbitanti e perciò dedicati ai professionisti del verde.

## Tosaerba con motore a scoppio
Sono i più diffusi e sono rumorosissimi: vi invito ad usarli in orari che non diano fastidio ai vostri vicini! Esistono modelli con sacco di raccolta, con scarico laterale, per taglio mulching e anche con tutte e tre le caratteristiche in un'unica macchina. Ancora, modelli a cuscino d'aria e senza ruote, con trazione cardanica e a quattro ruote motrici. Modelli a doppia lama oppure con fili di nylon al posto della lama.
Ognuna ha pregi e difetti: dopo aver chiarito il vostro budget e le caratteristiche che meglio si adattano al vostro giardino vi consiglio di mettere i vari modelli a confronto. Preferite i modelli che montano i motori più potenti, dei marchi più diffusi e affidabili (es. Briggs and Stratton, Honda, Loncin).


Non esitate a scrivermi se siete indecisi e volete un mio parere sulla scelta del vostro nuovo tagliaerba!

**Chiedi un consiglio**  &#10140; [Contatti](/contatti/ "contatta POTASIEPE")

**Scopri di più** &#10140; [Riparazione tosaerba](/servizi/riparazione-tosaerba-udine-gorizia/ "Riparazione Tosaerba")
