---
title: "Bonus Verde 2022"
excerpt: "Il Bonus Verde 2022 prevede una detrazione fiscale del 36% fino a un importo di 5.000 euro per la progettazione e la sistemazione a verde di giardini e terrazzi"
image: /img/posts/green-pig.png
image_featured: true
last_modified_at: 2021-12-30T14:48
---
Il **Bonus Verde 2022** prevede una **detrazione fiscale del 36%** sull'IRPEF per la **sistemazione a verde di giardini e terrazzi** eseguiti da [**professionisti del settore**](/chi-sono/ "Potasiepe giardiniere e paesaggista").

Come spiegato sul portale dell'<a href="https://www.agenziaentrate.gov.it/portale/web/guest/bonus-verde/infogen-bonus-verde-cittadini" aria-label="vai al portale Agenzia delle Entrate" target="_blank" rel="nofollow noopener"> Agenzia delle Entrate </a> la detrazione Irpef è possibile per i seguenti interventi:

- sistemazione a verde di aree scoperte private di edifici esistenti, unità immobiliari, pertinenze o recinzioni, [**impianti di irrigazione**](/prodotti/impianti-di-irrigazione/ "Il Giardiniere Potasiepe installa impianti di irrigazione a Udine e Gorizia") e realizzazione pozzi
- realizzazione di coperture a verde e di giardini pensili.

Danno diritto all’agevolazione Bonus Verde anche le spese di [**progettazione**](/progettazione-giardini/ "progettazione giardini a Udine e Gorizia e in tutta Italia"), rifacimento del [**prato**](/prodotti/prato-a-rotoli/ "scopri il prato a rotoli, un prato vero a pronto effetto") e [**manutenzione straordinaria**](/servizi/giardiniere-a-domicilio/ "realizzazione e manutenzione di giardini e terrazzi a Udine e Gorizia") se connesse all'esecuzione di questi interventi.

## Regole: ripartizione e pagamenti

La detrazione Bonus Verde va ripartita in dieci quote annuali di pari importo e va calcolata su un importo massimo di 5.000 euro per unità immobiliare a uso abitativo. Pertanto,  la detrazione massima è di 1.800 euro (36% di 5.000) per immobile.
Il pagamento delle spese deve avvenire attraverso strumenti che ne consentano la tracciabilità (per esempio, bonifico bancario o postale).

## Chi ne ha diritto

Hanno diritto all’agevolazione Bonus Verde i contribuenti che possiedono o detengono, sulla base di un titolo idoneo, l’immobile sul quale sono effettuati gli interventi e che hanno sostenuto le relative spese.
Sono agevolabili anche le spese sostenute per interventi eseguiti sulle parti comuni esterne degli edifici condominiali, fino a un importo massimo complessivo di 5.000 euro per unità immobiliare a uso abitativo.
In questo caso, ha diritto alla detrazione il singolo condomino nel limite della quota a lui imputabile a condizione che la stessa sia stata effettivamente versata al condominio entro i termini di presentazione della dichiarazione dei redditi.

## Chi non può usufruirne

La detrazione Bonus Verde non spetta, invece, per le spese sostenute per:

- la manutenzione ordinaria periodica dei giardini preesistenti non connessa ad un intervento innovativo o modificativo nei termini sopra indicati
- i lavori in economia.
